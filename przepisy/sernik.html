<html>
  <body>
    <h2>Sernik na zimno</h2>
    <!-- wp:list -->
    <ul>
      <li>700-800g serka homogenizowanego waniliowego</li>
      <li>mały kubek śmietany 30% (200g)</li>
      <li>25g żelatyny</li>
      <li>2 galaretki malinowa/owoce leśne/truskawkowa (zależnie od owoców w cieście)</li>
      <li>biszkopty do wyłożenia dna tortownicy</li>
      <li>owoce (maliny, borówki, truskawki, porzeczki)</li>
    </ul>
    <!-- /wp:list -->

    <!-- wp:paragraph -->
    <p>
      Żelatynę zalewamy zimną wodą (ok. 100-150ml) i zostawiamy do napęcznienia (ok. 10 minut). Napęczniałą żelatynę
      rozpuszczamy, uważając, żeby nie zagotować.
    </p>
    <!-- /wp:paragraph -->

    <!-- wp:paragraph -->
    <p>Rozpuszczamy 2 galaretki w 750ml wody i odkładamy do wystudzenia,</p>
    <!-- /wp:paragraph -->

    <!-- wp:paragraph -->
    <p>
      Tortownicę (26cm) wykładamy papierem do pieczenia (dno i boki). Układamy biszkopty na dnie. Na biszkopty
      układamy/wysypujemy warstwę owoców.
    </p>
    <!-- /wp:paragraph -->

    <!-- wp:paragraph -->
    <p>
      Ubijamy śmietanę 30%, jak się ubije dodajemy łyżkami serek waniliowy do połączenia. Przekładamy 2-3 łyżki masy
      serowej do rozpuszczonej żelatyny (może być lekko ciepła), mieszamy do rozpuszczenia grudek. Włączamy ponownie
      mikser wlewamy żelatynę z masą serową, miksujemy do połączenia.
    </p>
    <!-- /wp:paragraph -->

    <!-- wp:paragraph -->
    <p>
      Przekładamy chochlą do tortownicy (żeby biszkopty nie odpłynęły do góry). Staramy się zrobić niewielki rant na
      brzegu (zapobiega przeciekaniu galaretki). Wysypujemy owoce na wierzch, lekko wciskamy (tężejąca masa wypchnie je
      trochę do góry) i wkładamy do lodówki.
    </p>
    <!-- /wp:paragraph -->

    <!-- wp:paragraph -->
    <p>Wystudzoną galaretkę wylewamy na stężały spód serowy (chochlą lub po łyżce) i ponownie wsadzamy do lodówki.</p>
    <!-- /wp:paragraph -->

    <!-- wp:paragraph -->
    <p></p>
    <!-- /wp:paragraph -->
  </body>
</html>
