<html>
  <body>
    <h2>Malinowa chmurka</h2>
    <!-- wp:paragraph -->
    <p>
      Kruche ciasto:<br />5 żółtek<br />37,5g cukru pudru<br />1,5 łyżeczki proszku do pieczenia<br />1,5 łyżeczki
      ekstraktu waniliowego/cukru waniliowego<br />150g masła<br />225g mąki
    </p>
    <!-- /wp:paragraph -->

    <!-- wp:paragraph -->
    <p>Beza<br />5 białek<br />250g cukru + 1 łyżka<br />2 łyżki mąki ziemniaczanej</p>
    <!-- /wp:paragraph -->

    <!-- wp:paragraph -->
    <p>Galaretka malinowa:<br />600/700g malin mrożonych<br />3 galaretki (malinowe/owoce leśne)<br />750ml wody</p>
    <!-- /wp:paragraph -->

    <!-- wp:paragraph -->
    <p>Krem:<br />500g śmietany kremówki (2 małe kubki) <br />250g mascarpone<br />3 łyżki cukru pudru</p>
    <!-- /wp:paragraph -->

    <!-- wp:paragraph -->
    <p>
      Ciasto kruche:<br />Najpierw zagniatamy wszystkie składniki oprócz żółtek, dodajemy je na końcu. Formujemy kule,
      wkładamy do worka i na 45-60 minut do lodówki. <br />Wykładamy dużą blachę papierem do pieczenia, przekładamy
      ciasto na blachę i wkładamy ponownie do lodówki na 15-20 minut. Nagrzewamy piekarnik do 190 stopni. Nakłuwamy
      ciasto widelcem. Pieczemy 15-20 minut do osiągnięcia ciemno złotego koloru.
    </p>
    <!-- /wp:paragraph -->

    <!-- wp:paragraph -->
    <p>
      Beza:<br />Białka miksujemy na wolnych obrotach do momentu w którym zaczną się pienić. Zwiększamy obroty i ubijamy
      białka na sztywno. Do ubitych białek nie przerywając ubijania dodajemy po łyżce cukru co 30 sekund. Na zakończenie
      ubijania dodajemy 2 łyżki mąki ziemniaczanej i po chwili wyłączamy mikser. Masę przelewamy na blachę wyłożoną
      papierem (powinna być sztywna). Pieczemy 1 godzinę w 140 stopniach (lub mniej jak się zacznie rumienić. Studzimy w
      lekko uchylonym piekarniku (najlepiej całą noc).
    </p>
    <!-- /wp:paragraph -->

    <!-- wp:paragraph -->
    <p>
      Galaretka:<br />3 galaretki rozpuszczamy w 750 ml gorącej wody (można wystudzić), wsypujemy mrożone maliny do
      galaretki i mieszamy, masa galaretkowa zacznie tężeć. Jeżeli będzie zbyt płynna, można dodać więcej malin lub
      poczekać aż trochę stężeje. Przekładamy na spód z ciasta kruchego i wkładamy do lodówki. Po stężeniu można
      przystąpić do przygotowania kremu.
    </p>
    <!-- /wp:paragraph -->

    <!-- wp:paragraph -->
    <p>
      Krem:<br />Ubijamy śmietanę, dodajemy cukier. Do ubitej śmietany dodajemy po łyżce mascarpone. Po połączeniu
      składników wyłączamy mikser, żeby nie przebić masy. Krem nakładamy na galaretkę, a następnie przykrywamy bezą,
      dociskamy lekko i wkładamy do lodówki do stężenia.
    </p>
    <!-- /wp:paragraph -->
  </body>
</html>
